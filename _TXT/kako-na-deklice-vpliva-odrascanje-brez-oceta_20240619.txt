filename: kako-na-deklice-vpliva-odrascanje-brez-oceta_20240619.txt
https://www.bibaleze.si/druzina-in-odnosi/ockov-koticek/kako-na-deklice-vpliva-odrascanje-brez-oceta.html?utm_source=ProAd&utm_medium=24ur&utm_content=ProAd_24ur__&utm_campaign=ProAd

Kako na deklice vpliva odraščanje brez očeta
14.02.2024

Odnos med očetom in hčerko igra ključno vlogo pri njenem čustvenem in psihološkem razvoju. Oče ji
nudi ljubezen, vodstvo in podporo. Njegova prisotnost ji pomaga oblikovati samospoštovanje, zaupanje
in varno navezanosti. Je prvi moški v njenem življenju, ki ji predstavlja neke vrste zgled in lahko
močno zaznamuje njen kasnejši odnos do moških. Kaj pa, če je deklica odraščala ob očetu, ki je
bil fizično ali čustveno odsoten?
Kako na deklice vpliva odraščanje brez očeta

Sindrom hčerke brez očeta
Sindrom hčerke brez očeta je žal še kako poznan marsikateri deklici in odrasli ženski. Pri tem seveda
ne gre samo za fizično odsotnost, ko očeta ni denimo zaradi pogostih službenih odsotnosti, ločitve,
preživljanja časa s prijatelji in zanemarjanja družinskih obveznosti, pač pa tudi čustveno odsotnost,
pri kateri oče sicer fizično je prisoten, a ga v čustvenem smislu ni.

Slednje se dogaja v primeru težjih duševnih bolezni, zasvojenosti, preokupiranosti z drugimi aktivnostmi,
čustvene hladnosti ali otopelosti, družinskih konfliktov ... Ne glede na to, za kakšno odsotnost
očetovske figure gre, se pomanjkanje le-te čuti zelo močno in izrazito oblikuje hčerkin notranji svet.

Takšne hčerke se pogosto ukvarjajo z mislijo: "Ali si nisem zaslužila očeta, ki bi me imel rad,
me ščitil?" Nekatere celo zavzamejo odklonilno držo do moških v smislu: Moški so samo breme in
trpljenje. Na koncu te vsi zapustijo. Tovrstna prepričanja, ki so v veliki meri oblikovana tudi na
sporočilih zagrenjene in razočarane matere, popačijo dojemanje moških.

To pomanjkanje zaščite in zgleda moškosti v življenju deklice in kasneje mladega dekleta oteži ali
zamegli njen občutek za meje, samospoštovanje in zavest o zdravem odnosu z moškim, kar včasih vodi
v spolno, psihično in čustveno zlorabo že v zgodnjem otroštvu. Čeprav matere učijo, kako ljubiti,
očetje učijo, kako zaščititi svoje srce in kako biti ljubljen.
Čeprav matere učijo, kako ljubiti, očetje učijo, kako zaščititi svoje srce in kako biti ljubljen.
Čeprav matere učijo, kako ljubiti, očetje učijo, kako zaščititi svoje srce in kako biti ljubljen. /

Nekatera dekleta, ki odraščajo brez očeta, se globoko v sebi počutijo zapuščena, pozabljena,
prezrta in nevredna. Tudi če se njena mati še bolj angažira in skuša nadomestiti očetovo vlogo,
vrzel ostaja. Psihične posledice pogosto ostanejo neopažene ali pa se jih ne jemlje resno.

Kako čustvena ali fizična odsotnost očeta lahko vpliva na hčerko?
- Občutki zapuščenosti in zavrnitve: Odsotnost očeta lahko v hčerkinem življenju povzroči
globoke rane, občutke zapuščenosti in zavrženosti. Praznina, ki jo je pustila njegova odsotnost,
lahko povzroči čustveni nemir, zaradi česar išče potrditev drugje.

- Nizka lastna vrednost in težave s samospoštovanjem: Odraščanje brez stalne očetove prisotnosti
lahko negativno vpliva na dekličino samopodobo in samozavest. Pomanjkanje očetove potrditve in podpore
lahko prebudi občutke neustreznosti, dvome vase in zmanjšan občutek vrednosti.

- Težave z identiteto: Zaradi odsotnosti očetovega vpliva hčerka težje vzpostavi občutek lastne
vrednosti in identitete. Brez očetovega vodenja težje krmari po lastnih prepričanjih in vrednotah ter
težje sprejema odločitve, ki so v skladu z njenim pravim jazom. To lahko povzroči zmedo, pomanjkanje
smeri in težave pri razumevanju sebe.

- Vpliv na duševno zdravje (depresija, anksioznost): Hčerke brez očeta so lahko izpostavljene večjemu
tveganju za nastanek duševnih težav, kot sta depresija in tesnoba. Čustvena stiska, ki jo povzroči
odsotnost očetovske figure, se lahko kaže na različne načine in vpliva na splošno dobro počutje.
Odnos med očetom in hčerko igra ključno vlogo pri njenem čustvenem in psihološkem razvoju.
Odnos med očetom in hčerko igra ključno vlogo pri njenem čustvenem in psihološkem razvoju. / FOTO:
Adobe Stock

- Hčerka krivi samo sebe: Hčerka lahko odrašča v prepričanju, da je ona kriva za očetovo čustveno
ali fizično odsotnost. Če bi bila bolj pridna, lepša, ubogljiva in uspešna, bi me očka imel raje,
bi se več ukvarjal z mano, bi ostal ... V tem primeru ji drugi odrasli niso nikoli dali občutka in ji
razložili, jo pomirili, da nikakor ni kriva za očetovo odsotnost.

- Poskusi zapolnjevanja praznine: Nekatere se zaradi hrepenenja po ljubeči očetovi figuri in notranji
čustveni lakoti, spopadajo z motnjami hranjenja, debelostjo, vrtijo se v krogu diet in imajo težave
z obsesivno-kompulzivnim vedenjem.

- Bolj verjetno bodo prej spolno aktivne: Raziskave kažejo številne prednosti, ki izhajajo iz močne
vezi med očetom in hčerko. Predvsem dekleta, ki so si blizu s svojim očetom, manj verjetno zanosijo
kot najstnice. Po drugi strani pa je večja verjetnost, da bodo ženske, ki imajo nestabilne ali odsotne
očete, začele s spolnostjo prej.

- Dovzetnost za zasvojenosti: Tako kot pri depresiji, motnjah hranjenja in nizki samopodobi lahko
odsotnost očeta hčerko ujame v negativen ponavljajoči se vzorec, iz katerega se ne more zlahka
rešiti. Verjetneje je, da se bo znašla ujeta v krogu zlorab drog in alkohola.

- Soočanje z izzivi v intimnih odnosih kasneje v življenju: odrasla ženska v mnogih primerih ponese
ta očetovski primanjkljaj v odraslost in se zapleta z moškimi, ki ji prebujajo podobne občutke kot
denimo osamljenost, zavrnjenost, zavrženost, nevrednost, strah pred tem, da bo ostala sama ...

Razumevanje vpliva sindroma hčerke brez očeta je prvi korak pri prekinitvi kroga in iskanju ozdravitve
v odraslosti.


---

